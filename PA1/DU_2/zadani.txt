Úkolem je vytvořit program, který bude analyzovat vysílání mimozemských civilizací.

Radioastronomům se podařilo zachytit zprávy mimozemských civilizací. Konečně. Zprávy přicházejí od hvězd, které mají podobné charakteristiky, jako Slunce. Není pochyb.

Problém je zprávy dekódovat. Překvapivě, kódování všech zpráv je stejné (mimozemský UNICODE), navíc, od jedné hvězdy přichází ta samá zpráva stále dokola. Jednou z otázek je, zda se zprávy někdy sesynchronizují, tedy, zda v nějakém okamžiku budeme přijímat všechny zprávy od jejich začátku.

Vstupem programu jsou dvě nebo více zpráv. Každá zpráva je zadaná na jedné řádce jako posloupnost písmen malé abecedy. Každé písmeno určuje délku zachyceného pulzu: a=1, b=2, c=4, d=8, e=16, ... Dále je na vstupu znak |, který určuje začátek zprávy. Tedy vstup v podobě:

ea|babab
představuje zprávu s pulzy délky 16, 1, 2, 1, 2, 1 a 2. Celková délka zprávy je 16 + 1 + 2 + 1 + 2 + 1 + 2=25 časových jednotek. Zpráva je zaznamenaná tak, že do jejího konce zbývá ještě 16+1=17 časových jednotek.

Program takto dostane na svém vstupu několik zpráv, každá zpráva může mít různou délku a aktuální pozice v každé zprávě také může být jiná. Program určí, zda dojde k synchronizaci ve všech zprávách a kdy k tomu dojde. Například pro vstup:

ea|babab
d|abaca
dojde k synchronizaci za 42 jednotek času:
ea|  bababea|          = 42
d|   abacad|abacad|    = 42
Vstupem programu jsou přijímané zprávy ve formátu popsaném výše. Zprávy jsou nejméně dvě. Pro základní testy jsou na vstupu pouze dvě zprávy, bonusové testy zadávají více zpráv na vstupu.

Výstupem programu je vypočtená informace, kdy se vstupní zprávy sesynchronizují. Pro některé vstupy se může stát, že se zprávy nikdy nesesynchronizují, v této situaci je zobrazena jiná odpověď (viz ukázky).

Pokud je vstup neplatný, program to musí detekovat a zobrazit chybové hlášení. Chybové hlášení zobrazujte na standardní výstup (ne na chybový výstup). Za chybu považujte:

méně než dvě vstupní zprávy,
zpráva nemá správný formát (nesmí být prázdná, musí obsahovat pouze písmena malé abecedy a právě jeden znak kolmítko).
Ukázka práce programu:

Zpravy:
ea|babab
d|abaca
Synchronizace za: 42

Zpravy:
acacbbaaa|
cbbcabcbbaa|
Synchronizace za: 0

Zpravy:
|acabbaaa
|dcbabaaaa
Synchronizace za: 0

Zpravy:
acacbbaa|baa
bcaabaa|baaa
Synchronizace za: 216

Zpravy:
cbbcbaa|aaaa
aadaaaabaaa|abaa
Nelze dosahnout.

Zpravy:
dbdccdccbbbbaa|aaaa
bebbaedbcabbaa|ccbaa
Synchronizace za: 276

Zpravy:
jfddiaggfdffaagfacafcfbbbgdcddbfaedfeaacfeadcbabbaaa|hdccdfdbfadcdbbcbbaa
bhfdigdbggfadfdddacceaedbefeacbacaacbbbaa|cdcgebfichfbgcbjbhdfadgheifheceeehiceeedfbgcgaggfdaadacbdeccbaadbbabaa
Synchronizace za: 5046543

Zpravy:
acacbb|aaa
cbbcabcbbaa
Nespravny vstup.

Zpravy:
acacbb|aaa
cbbc abcb|baa
Nespravny vstup.

